# Laurea Triennale in Informatica (I anno)

#### Perchè questa mini-guida
Scrivo questa guida per un amico che frequenterà il primo anno di Informatica (Laurea Triennale) all'Università degli Studi di Milano-Bicocca. Studenti degli anni successivi, se volete aggiungere qualcosa siete benvenuti a contribuire creando pull request.

# Corsi

## Lezioni ottobre-dicembre

### Programmazione 1
* Questo corso insegna le basi della programmazione in Java (per esempio variabili, cicli, if-else, array).
* **Easy**: più dell'**80%** lo passano al primo tentativo. Molti hanno già avuto esperienza con la programmazione alle superiori e le lezioni sono ben fatte. È previsto un orale (studiarsi bene: heap e stack).
* I **laboratori** li ho trovati utili per chiedere aiuto di tanto in tanto al professore che presidiava il laboratorio (purtroppo in alcuni turni sono presenti tutor totalmente inadatti al ruolo). Per passare questo tipo di esame credo sia utile fare più pratica al computer possibile sui testi degli esami passati.

### Fondamenti dell'Informatica
* Questo corso insegna le basi della matematica discreta (insiemi, relazioni, funzioni, logica).
* **Difficoltà media**: anche se credo che la maggior parte degli studenti la passi al primo anno, non è così facile come sembra. Ci sono cose di logica che vanno capite bene, quindi credo sia bene frequentare almeno le esercitazioni.
* A me non piace il libro di testo adottato "Strutture, logica, linguaggi" di Aiello perchè non lo capisco e ci sono alcuni errori di stampa. Studia su "Discrete Mathematics Using a Computer | John O'Donnell" (disponibile in biblioteca gratuitamente) e sui testi degli esami passati. Le slide del corso unite alle esercitazioni sono sufficienti sia per la parte scritta che per l'esame orale.

### Analisi 1
* Questo corso insegna Analisi Matematica 1 (insiemi, funzioni, limiti, derivate, integrali).
* **Difficile**: secondo me uno dei più difficili del primo anno, meno della metà degli studenti riesce a passarlo il primo anno. Studiare tanto e fare taaaanti esercizi :)
* Testi consigliati: evitare il libro adottato dal corso di Pearson e studiare sugli ottimi libri di Marco Bramanti (molti studenti che conosco hanno passato così): PreCalculus, Analisi Matematica 1 e Esercitazioni di Matematica 1 (tutti disponibili gratuitamente in biblioteca). Consiglio anche il testo di Paolo Soardi (docente della Bicocca): Analisi Matematica 1, un testo un poco più avanzato ma parecchio completo e il testo di esercizi (che comprende parecchie soluzioni passo a passo) di M. Amar e A. M. Bersani: Analisi Matematica 1, esercizi e richiami di teoria.

## Lezioni fine febbraio-giugno

### Algebra Lineare e Geometria Analitica
* Questo corso insegna Algebra Lineare (matrici, vettori, spazi vettoriali, elementi geometrici)
* **Molto difficile**: di per sè gli argomenti del corso sono piuttosto semplici, il libro adottato è fatto bene (compreso l'eserciziario). Comodo anche l'eserciziario di Claretta Carrara facilmente trovabile in pdf. Il problema secondo me è la modalità dell'esame: è fatto al computer, non si può tornare indietro e le domande richiedono di padroneggiare al meglio la materia. Nell'esame totale la diffioltà maggiore è superare il primo step con le 10 domande a crocette (+3 punti per una risposta corretta e -1 per una errata) mentre la parte di esercizi risulta più semplice (per superarla basta aver seguito bene le esercitazioni e aver fatto pratica, gli esercizi sono quasi sempre della stessa tipologia). Meno del 20% delle matricole lo passa il primo anno.

### Algoritmi e Strutture Dati
* Questo corso insegna le basi degli algoritmi (saper scrivere un algoritmo elementare, tecniche divide-et-impera, complessità asintotica).
* **Facile**: l'esame è sempre strutturato nello stesso modo, stessi esercizi. Prof. Zandron molto bravo. Laboratorio completamente inutile se siete solamente interessati a passare il corso.

### Architettura degli Elaboratori
* Questo corso insegna le basi dei computer (CPU, hardware, Assembly)
* **Difficile**: non tanto l'esame ma la modalità dell'esame. Il libro (versione in inglese) è molto buono anche se purtroppo manca di alcuni argomenti come l'I/O.

### Programmazione 2
* Questo corso insegna concetti più avanzati della programmazione in Java (ereditarietà, polimorfismo, input/output, strutture dati, ecc.).
* **Difficoltà media**

# Consigli

#### Divisone AL/MZ
* Tutti i corsi del primo anno sono divisi in due sezioni per gestire al meglio lo spazio nelle aule. Gli studenti con cognome che va dalla A alla L fanno parte della sezione AL, mentre gli altri in quella MZ. È possibile frequentare frequentare entrambe le sezioni, specialmente se il professore di un'altra materia insegna meglio il corso.

#### Biblioteca
* Non serve spendere un centesimo per acquistare i libri adottati dal corso perchè sono disponibili gratuitamente alla Biblioteca di Scienze al primo piano dell'edificio U2. Puoi prenderli in prestito qui sulla piattaforma [Curisione](https://eds.a.ebscohost.com/eds/search/basic?vid=0&sid=ad73d8d0-bb49-4da7-a95c-e96ac16a922a%40sessionmgr4007). Ti arriverà un'email che ti avvisa quando il libro è disponibile per essere ritirato.
* Il prestito dura 1 mese, però se nessun altro studente ha prenotato lo stesso libro è possibile rinnovare il proprio prestito di un altro mese nell'area personale. Non puoi sottolineare, evidenziare, scrivere sui libri presi in prestito. 
* Per arrivare in biblioteca U2: entri nell'edificio U2, svolti subito a destra prendendo le scale o l'ascensore e poi arrivando la primo piano subito sulla sinitra trovi la biblioteca.
* La biblioteca di U2 al primo piano e quella dell'edificio U6 al secondo piano sono due posti perfetti per studiare se ti piace il silenzio. La biblioteca di U2 è aperta dalle 9:00 alle 18:30 tutti i giorni Lun-Ven.

#### Stampe gratuite
* Tutti gli studenti della Bicocca hanno diritto a 50 pagine di stampe gratuite nei laboratori informatici ogni mese. Basta fare il login con le proprie credenziali di Ateneo (nomeutente@campus.unimib.it) e stampare direttamente dalla propria postazione. Portando una risma di carta si hanno diritto a 100 ulteriori pagine. [Più info: Quote stampa e quote risma](http://lib.didattica.unimib.it/?page_id=152)

#### Erogatori d'acqua
* Tutti gli studenti hanno diritto a 2 litri di acqua giornalieri presso gli erogatori sparsi per tutto l'Ateneo. [Più info: Water & food](https://www.unimib.it/ateneo/bicocca-sostenibile/water-food)

#### Gruppi Telegram
* Ogni corso del primo anno ha un gruppo Telegram dedicato autogestiti da noi studenti in cui scambiamo appunti, documenti, file e ci aiutiamo a vicenda :) 
* Personalmente alcuni gruppi Telegram li ho trovati quasi fondamentali per passare un esame per l'aiuto ricevuto. Molto molto utile unirsi! 

#### Le sessioni di esame
* Si possono dare gli esami in una delle cinque sessioni di esami: gennaio, febbraio, giugno, luglio e settembre. Per iscriversi ad un esame è necessario prenotarsi in tempo su [esse3](https://s3w.si.unimib.it/esse3/Start.do).
* Nell'area personale [esse3](https://s3w.si.unimib.it/esse3/Start.do) è possibile fare tutte le cose "amministrative": visualizzare il proprio libretto con gli esami passati e da dare, pagare le tasse, iscriversi agli esami e ad Erasmus. [Iscriversi ad un esame, video-guida](https://www.youtube.com/watch?v=gazTo4jqM8Q&feature=youtu.be%22+%5Ct+%22_blank)

#### Sabato
* L'università è aperta anche il sabato! Nei momenti di disperazione con gli esami mi "rifugiavo" in università anche di Sabato ;) Se si è da soli, al mattino la biblioteca di U6 secondo piano è aperta fino al primo pomeriggio, poi si può studiare negli edifici U6 e U7 aperti fino alle 18.

# Punti critici
* Alcuni professori pubblicano i risultati degli esami anche con un mese di ritardo dalla data dell'esame oppure a poche ore prima degli esami orali.
* Alcuni professori, in occasione di scioperi, comunicano se l'esame si terrà o meno il giorno stesso dell'esame.
* Il Wifi dell'Ateneo non funziona bene nella maggior parte delle aule.
* Alcuni corsi/laboratori sono proprio spiegati male ;) In questi casi consiglio di frequentare i primi giorni e vedere se piace, altrimenti studiare da appunti e/o frequentare le esercitazioni.

# Link utili/gruppi Telegram

Mega appunti:
https://mega.nz/#F!LoRHWSQK!yaWdV5a478P5mcrOwHT3Jg

PDF Libri:
https://drive.google.com/drive/folders/0B9zzSUrNUoLsSnp1U056M0s3T28

Gruppi Telegram correlati:
Generali:
- 2018/2019
@UnimibInfo
- MZ 2018/2019
@UnimibInfoMZ
- AL 2018/2019
@UnimibInfoAL
- 2017/2018
@unimib_info_matricole2018
-Anno 2016/2017
https://t.me/joinchat/CBUs4kDRbX0siOhc4prCRA
- AL 2016/2017
@infoALunimib1617
- MZ 2016/2017
https://telegram.me/joinchat/CBUs4kDRbX2IUw0dnTKzVQ
- 2015/2016
https://t.me/joinchat/CjCDKj1zux6eVuHyvqupZA
- 2014/2015
@unimibCS
- Linux User Group Bicocca 
@unixmib

- 1° anno
https://www.dropbox.com/sh/bzuykj8zt56tj36/AABqytEXmpaZSIsWdb2oNItva?dl=0

- Appunti di uno studente:
https://github.com/dlcgold/Appunti


